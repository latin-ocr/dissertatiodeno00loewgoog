inde oritur, quod quum harum rerum iudicium saepe pendeat non tem ex cogitandi legibus
certis terminis circumscriptis, quam ex sensu aliquo pulchri venustique, de quo etsi res ipsa
non videatur parum aperta, non potest ubique commodissime explicari ita ut alterum protinus
ad tuam sententiam transducas, fieri aliter non potuit quam ut multis locis in diversissimas
partes abierint viri docti et etiamnunc abeant. Nihilominus tamen, quum omnino me operae
pretium facturum sperarem, si hunc potissimum locum aliqua ex parte tractarem, non inritus
has partes suscepi.

Restat ut praemittam nonnulla de tota huius scriptionis ratione et institutione. Et
Metamorphoses quidem elegi ad id, quod explicare volebam, illustrandum, quod et Ovidium
summum talium rerum artificem esse inque omne tempus reliquis poetis specimen extitisse
inter omnes constat et hic liber ex iis est, qui in ludis litorariis frequentissime manibus
tironum teruntur. Continui autern me inter septem priores libros adiecto dimidio octavi, ne
ultra scriptionis scholasticae terminos transgredi cogeretur expositio, et ut simul significarem,
quam vere dictum esset iam antiquitus, ia nac ecce omnia. Non potuit autem mihi esse
propositum, de cunctis figuris hic fusius disserere: elegi eas, quas putari frequentissimas,
ita tamen, ut totum locum, qui est de tropis, de industria omitterem, de quo alio tempore
singulari libello scribere in animo est. - Exempla singularum figurarum etsi multis locis
plurima collegi, (quod inter alias causas etiam ideo feci ut si quis posthac vellet ianuam
poeticum reapse reserare, quae res recte tractata magni ridetur laboris esse, posset aliquod,
etsi exiguum, operae compendium facere), non potui tamen, nec volui, omnia ubique afferre3
id enim ut supervacaneum est ita infinitum. Iam vero quum tanta sit ingenii ubertas Ovidii,
ut eandem figuram summa curn arte multis modis variaverit, ita ut inter se simillima tamen
aliqua ex parte ita differant, ut peculiari quadam venustate eniteant, studui illud indicare et
explicare in illis notis, quas, dedita opera in arctius contractas, ipsis exemplis subiiciendae
putavi. - Locos veterum, qui de his rebus scripserunt, Auctoris potissimum ad Herennium
(qui liber imprimis bonae frugis plenus est) et Quinctilianiâ€š seriorum deinde illorum Rutilii
Lupi, Agricolae Romani, Iulii Rufiniani etsi poteram ad singulas fere figuras adscribere, satis
tamen habui, hic illic memorare, eo potissimum consilio, ut, qui discerent, scirent, unde
illae res petendae essent. Similiter, cum de poeta scriberem, pedestrium scriptorum exempla,
etsi simillima non raro et frequentissima, afferre non putavi meum esse, unde quibusdam
tanturn in locis tironum in gratiam citavi. Si recentiorum etiam linguarum mentionem
inieci, feci id hac mente, ut demonstrarem, quam arcto vinculo studia, quae humanitatis
vocentur, etiamnunc cum noshae aetatis artibus literisque contineantur quantusque fructus
hodie etiam exiliis percipi possit.

 

